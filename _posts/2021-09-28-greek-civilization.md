---
layout: default
title: "গ্রিক সভ্যতা"
description: "গ্রিক সভ্যতা গ্রিসে গড়ে ওঠা একটি প্রাচীন সভ্যতা"
tagline: "প্রাচীন সভ্যতা"
urlname: "greek-civilization"
tags: গ্রিস, সভ্যতা
---


প্রাচীন গ্রিক সভ্যতা গড়ে উঠেছিল ভূমধ্যসাগরকে কেন্দ্র করে। ভৌগোলিক ও সাংস্কৃতিক কারণে গ্রিক সভ্যতার সাথে দুইটি সংস্কৃতির নাম জুড়িয়ে আছে। একটি ‘হেলেনিক’ (Hellenic) এবং অন্যটি ‘হেলেনিস্টিক’ (Hellenistic)।

গ্রিসের প্রধান শহর এথেন্সে শুরু থেকেই যে সংস্কৃতি গড়ে উঠেছিল, তাকে বলা হয় হেলেনিক সংস্কৃতি। গ্রিস উপদ্বীপ ছিল এ সংস্কৃতির মূল কেন্দ্র। খ্রিস্টপূর্ব ৩৩৭ অব্দ পর্যন্ত হেলেনিক সভ্যতা টিকে ছিল।

অপরদিকে গ্রিক বীর আলেকজান্ডারের নেতৃত্বে মিশরের আলেজান্দ্রিয়াকে কেন্দ্র করে গ্রিক এবং অগ্রিক সংস্কৃতির মিশ্রণে জন্ম হয় নতুন এক সংস্কৃতির। ইতিহাসে এ সংস্কৃতি ‘ হেলেনিস্টিক সংস্কৃতি’ নামে পরিচিত।

গ্রিক সভ্যতায় শিক্ষা ও সাহিত্যের কদর ছিলো। হোমারের ‘ইলিয়াড’ ও ‘ওডিসি’ মহাকাব্য প্রাচীন গ্রিক সাহিত্যের অপূর্ব নির্দশন।
